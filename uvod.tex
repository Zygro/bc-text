\chapter*{Úvod}
\addcontentsline{toc}{chapter}{Úvod}
Náš portál je miesto, kde sa žiaci môžu aj zo svojho domova učiť o základných princípoch,
výhodách a nevýhodách dynamického programovania interaktívnym spôsobom.
Úlohou portálu je poskytnúť prostredie, kde sa používatelia môžu od základov naučiť
riešiť úlohy na dynamické programovanie bez účasti učiteľa.

Koncentrujeme sa hlavne na aktívnu výučbu, pretože programovanie sa najlepšie učí
skúšaním. Preto poskytujeme prostredie pre zadávanie implementačných automaticky
testovaných úloh a interaktívnu vizualizáciu rekurzívnych výpočtov.

Aby sa zaistila vysoká kvalita vyučovania a používatelia ostali motivovaní, dávame
im možnosť nechať spätnú väzbu na každú úlohu ktorú správne vyriešili. Tým zaistíme,
že administrátor vie o tom, ktorá úloha je populárna, ktorá nie a ktoré časti výčbového
procesu treba vylepšiť.
